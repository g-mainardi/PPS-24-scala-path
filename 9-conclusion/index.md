# Conclusion

## Retrospettiva
Complessivamente è stato un progetto impegnativo ma da cui abbiamo imparato molto. E' stato complesso perché abbiamo cercato di mantenere una qualità del codice il più alta possibile, abbiamo sempre puntato a dare il meglio anche da punto di vista organizzativo e sinergico. Non è sempre stato facile scrivere del buon codice, riutilizzabile e flessibile, o scrivere i test in anticipo, però sono state delle sfide che ci hanno lasciato un'esperienza importante e che ci hanno fatto capire cosa vuol dire produrre valore. Ci siamo trovati di fronte a molte decisioni difficili, ed abbiamo sempre cercato di anticipare il cambiamento, non solo per completare il progetto in sé, ma per creare una codebase che fosse gestibile nel lungo termine.

Abbiamo dedicato molto tempo alla cura del codice e del design più che allo sviluppo stesso. Abbiamo imparato che il codice è sempre migliorabile, può diventare sempre più pulito, conciso ed elegante, la cura del codice è un processo che non ha fine. Abbiamo cercato sin da subito di fare un design flessibile e che anticipasse il cambiamento, ma allo stesso tempo abbiamo realizzato che il refactoring una componente imprescindibile e fondamentale di un approccio iterativo e che dunque è inutile combatterlo, andrebbe abbracciato sin dall'inizio e mai rimandato per non bloccare il processo di sviluppo.

Abbiamo fatto esperienza per la prima volta del pair-programming e l'abbiamo trovata un'attività molto utile, soprattutto nei momenti in cui bisognava iniziare qualcosa di nuovo che non era del tutto chiaro nelle sue caratteristiche. Abbiamo inoltre usato per la prima volta una metodologia organizzativa ispirata a Scrum, ed abbiamo notato i benefici di avere ruoli specifici e di fare incontri giornalieri per fare il punto della situazione e confrontarci, in modo che ognuno sapesse su cosa stavano lavorando gli altri. Ogni giorno c'era qualcosa di nuovo che necessitava una discussione e senza questo approccio probabilmente avremmo rischiato di fare ognuno per conto suo ed avere problemi alla fine nel mettere assieme i pezzi o ci saremmo trovati in disaccordo sulla direzione da prendere.

## Estensioni Future
Ci sono molti requisiti opzionali che non siamo riusciti a realizzare per mancanza di tempo e che potrebbero rappresentare estensioni future. Qusalcosa che a cui non ci siamo avvicinati è l'aggiunta di una modalità interattiva per l'utente in cui è lui a decidere il percorso dell'agent oppure in cui è lui a costruire lo scenario un pezzo alla volta. Inoltre sarebbe già pronto un DSL per definire caselle speciali, che potrebbe essere esposto all'utente tramite la GUI per permettergli di definire delle caselle speciali personalizzate. 
Altre estensioni interessanti riguardano gli scenari, ci sarebbe piaciuto implementare uno scenario dinamico che si modificave nel tempo, oppure mischiare dinamicamente più scenari, caselle speciali comprese. 
Infine, avevamo anche in mente di creare tipologie di agent diversi, che influenzano il calcolo del piano, il quale al momento dipende interamente da un algoritmo statico.

| [Previous Chapter](../8-process/index.md) | [Index](../index.md) |